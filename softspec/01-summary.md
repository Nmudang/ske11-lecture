# Summary 1

จาก Applying UML and Patterns 3rd edition, Craig Larman หน้า 1-60

## Chapter 1: OOA/D

### 1.2 Learning goal

หลักสำคัญของการศึกษา OOA/D คือการสามารถกำหนดหน้าที่ให้กับวัตถุในซอฟต์แวร์ได้อย่างชำนาญ

### 1.3 Analysis & Design

- Analysis คือการสำรวจปัญหา เช่น ถ้าจะสร้างระบบเล่นหุ้น จะใช้ในวัตถุประสงค์ใด มีความสามารถอย่างไรบ้าง
- Design คือการสร้างแนวคำตอบที่ตรงต่อความต้องการ บางครั้งการออกแบบจะละรายละเอียดระดับล่างๆ ออกไป และการออกแบบนี้สุดท้ายก็จะกลายเป็นงานที่นำไปใช้งานจริงได้ ซึ่งงานตัวนี้ (เช่น โค้ดโปรแกรม) นั้นเป็นไปตาม Design ที่สมบูรณ์ครบถ้วนแล้ว

### 1.4 OOA/D

- Object Oriented Analysis (OOA) เน้นการหาและอธิบายวัตถุหรือแนวคิดในปัญหา เช่น ถ้าสร้างระบบข้อมูลการบินก็อาจจะมี เครื่องบิน เที่ยวบิน นักบิน เป็นต้น
- Object Oriented Design (OOD/OD) เน้นการกำหนดวัตถุในซอฟต์แวร์ และความสัมพันธ์ระหว่างวัตถุที่ตรงต่อความต้องการของผู้ใช้ เช่น เครื่องบินอาจจะมี attribute tailNumber และเมธอด getFlightHistory ซึ่งตรงนี้ก็จะกลายเป็นคลาส Plane ใน Java ตอนเขียนโค้ด

### 1.5 ตัวอย่าง

(แนะนำให้ดูภาพประกอบในหนังสือ)

#### 1. กำหนด use case

วิธีหนึ่งในการวิเคราะห์ requirement คืออาจจะเขียนเป็นเรื่อง หรือสถานการณ์ที่คนเข้ามาใช้โปรแกรมของเรา เรียกว่า use case เช่น

- **เล่นเกมทอยลูกเต๋า**: ผู้เล่นต้องการทอยลูกเต๋า โปรแกรมจึงแสดงผลลัพท์ออกมา ถ้าค่าของลูกเต๋าเท่ากับ 7 ผู้เล่นชนะ ถ้าไม่ใช่ผู้เล่นจะแพ้

#### 2. กำหนด domain model

Domain model แสดงวัตถุหรือคอนเซปต์สำคัญ

(ดูภาพประกอบในหนังสือ หรือใน lecture 1)

ในเกมทอยลูกเต๋าก็จะมี Player, Dice, DiceGame ใน domain model เป็นต้น

ข้อสังเกตคือ domain model ไม่ใช่การอธิบายวัตถุใน software แต่เป็นการแสดงภาพคอนเซปต์ของปัญหา

#### 3. กำหนดหน้าที่ของวัตถุ และวาดผังการโต้ตอบ

Sequence diagram แสดงลำดับของการส่งข้อความระหว่างวัตถุใน software (ซึ่งก็จะช่วยให้เห็นว่าเมธอดเรียกกันเป็นลำดับอย่างไร)

การแสดงแบบนี้เป็นแบบ dynamic

#### 4. วาด class diagram

class diagram เป็นการแสดงแบบ static คือแสดง attribute, method ของคลาสโดยไม่ระบุการทำงานของมัน

ผัง class diagram จะต่างกับ domain model ตรงที่จะเป็นการ map ตรงตัวกับ class ในโปรแกรม

### 1.6. UML?

UML มีการใช้ 3 ลักษณะ

1. **ใช้วาดคร่าวๆ** เพื่อช่วยวิเคราะห์ส่วนที่ซับซ้อนของโปรแกรม
2. **ใช้เป็นพิมพ์เขียวของโปรแกรม**  มี 2 ลักษณะคือ
   1. เอาโปรแกรมที่มีอยู่แล้วมาเขียน UML (อาจจะใช้โปรแกรมช่วย) ทำให้คนอ่านเข้าใจถึงโครงสร้าง และการปฏิสัมพันธ์ระหว่าง object ในโปรแกรม
   2. วาดก่อนเขียนโปรแกรม อาจจะใช้เครื่องมือที่แปลง UML เป็นโค้ดก็ได้ถ้าวาดไว้ละเอียดพอ แต่ก็ต้องโค้ดมือเพิ่มเข้าไปด้วย
3. **ใช้เขียนโปรแกรม** คือวาดการทำงานทั้งหมดเป็น UML และใช้เครื่องมือมาช่วยแปลงเป็นโค้ด อันนี้ยังอยู่ในขั้นทฤษฎีอยู่

มุมมองการใช้ UML มี 3 แบบ

1. **เชิงคอนเซปต์** ใช้อธิบายวัตถุในโลกจริง
2. **เชิง spec** ใช้อธิบายโครงสร้างของโปรแกรมแต่ไม่ได้จำเพาะเจาะจงภาษาโปรแกรมใดๆ
3. **เชิง implementation** ใช้อธิบายโครงสร้างโปรแกรมในภาษาหนึ่ง

ในเชิงปฏิบัติส่วนมากแล้วจะไม่ไม่ค่อยออกแบบในแนวข้อ 2 (เช่นว่าละรายละเอียดว่าเป็น Java หรือ .NET) แต่จะมองในลักษณะข้อ 3

คลาสก็จะคล้ายๆ กัน 3 แบบคือ

1. **Conceptual class** เป็นแนวคิดในโลกจริง
2. **Software class** แทนส่วนหนึ่งในซอฟต์แวร์ โดยไม่สนใจกระบวนการ
3. **Implementation class** คลาสที่ถูกเขียนในภาษาโปรแกรม